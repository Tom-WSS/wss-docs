Regulamin korzystania z aplikacji „WSS”
Wersja z dnia 17 czerwca 2025 r.

1. Informacje o Usługodawcy
Usługodawcą i właścicielem aplikacji jest **Jan Kowalski zamieszkały przy ulicy Adamowej 1; 00-000 Adamów**; adres e-mail: a@b.com (dalej: Autor, Usługodawca).
Autor Aplikacji jest osobą fizyczną, prowadząca projekt hobbystycznie, nieprowadząca działalności gospodarczej.

2. Definicje
Aplikacja – mobilne oprogramowanie „WSS” dla systemu Android, udostępniane bezpłatnie wyłącznie w celach demonstracyjnych.
Użytkownik – każda osoba, która instaluje lub korzysta z Aplikacji „WSS”.
Umowa – umowa o świadczenie usług drogą elektroniczną zawierana pomiędzy Użytkownikiem a Autorem na warunkach niniejszego Regulaminu.
Dzień roboczy – dzień od poniedziałku do piątku, z wyłączeniem dni ustawowo wolnych od pracy w Polsce.

3. Charakter i cel Aplikacji
Aplikacja udostępnia jedynie ograniczoną, demonstracyjną funkcjonalność obliczania kategorii zagrożenia pożarem endogenicznym w kopalniach węgla kamiennego - według wskaźnika WSS. 
Drukowanie raportów i pełne możliwości produkcyjne są w tej wersji celowo wyłączone.
Aplikacja nie zawiera reklam, mikropłatności ani subskrypcji, a korzystanie z niej jest całkowicie bezpłatne.
Wyniki generowane przez wersję demonstracyjną mają charakter poglądowy i nie mogą stanowić jedynej podstawy decyzji w obszarze bezpieczeństwa górniczego czy inżynieryjnego.
Aplikacja zawiera moduł Google Firebase Analytics, który anonimowo rejestruje zdarzenia aplikacji wyłącznie w celu statystyki i diagnostyki błędów.

4. Wymagania techniczne
- Urządzenie z systemem Android 10 lub nowszym.
- Dostęp do Internetu. 
- Aktywne konto Google na urządzeniu, które służy obsługi licencji Aplikacji.
- Co najmniej 30 MB wolnej pamięci.
Brak spełnienia powyższych wymagań może uniemożliwić lub ograniczyć korzystanie z Aplikacji.

5. Zawarcie Umowy i akceptacja warunków
Instalacja i pierwsze uruchomienie Aplikacji, połączone z wyświetleniem ekranu zgody, stanowi propozycję zawarcia Umowy.
Umowa zostaje zawarta z chwilą kliknięcia przycisku „Akceptuję”, po wcześniejszym zaznaczeniu dwóch odrębnych pól wyboru:
- „Zapoznałem/łam się i akceptuję Regulamin”
- „Zapoznałem/łam się i akceptuję Politykę prywatności”.
Odmowa akceptacji skutkuje brakiem dostępu do Aplikacji.
Użytkownik może w każdej chwili rozwiązać umowę ze skutkiem natychmiastowym poprzez odinstalowanie Aplikacji.

6. Prawa i obowiązki Użytkownika
Użytkownik zobowiązuje się korzystać z Aplikacji zgodnie z jej przeznaczeniem, z poszanowaniem przepisów prawa i niniejszego Regulaminu.
Zabronione jest:
- dekompilowanie, modyfikowanie lub inżynieria wsteczna Aplikacji,
- udostępnianie Aplikacji osobom trzecim bez zgody Autora,
- podejmowanie działań mogących zakłócić pracę Aplikacji lub serwerów Firebase.
Aplikacja WSS nie może być traktowana jako jedyne narzędzie do podejmowania decyzji dotyczących bezpieczeństwa w Zakładzie Górniczym. 
Użytkownik ponosi pełną odpowiedzialność za sposób interpretacji wyników oraz za działania podejmowane na ich podstawie.
Użytkownik zobowiązuje się powstrzymać od dostarczania treści o charakterze bezprawnym.

7. Licencja
Autor udziela Użytkownikowi niewyłącznej, nieprzenoszalnej, odwołalnej i bezpłatnej licencji na korzystanie z Aplikacji na jednym urządzeniu, wyłącznie w celach prywatnych i niekomercyjnych.
Licencja nie obejmuje prawa do rozpowszechniania, sublicencjonowania ani tworzenia utworów zależnych.
Aplikacja, algorytmy, interfejs oraz wszelkie materiały towarzyszące stanowią utwór chroniony prawem autorskim.

8. Odpowiedzialność i wyłączenia
Aplikacja dostarczana jest „w stanie, w jakim się znajduje” (AS IS), bez gwarancji przydatności do jakiegokolwiek celu.
Autor nie ponosi odpowiedzialności za:
- szkody wynikłe z korzystania lub niemożności korzystania z Aplikacji,
- utratę danych lub przerwy w działaniu,
- jakiekolwiek inne skutki, o ile wyłączenie takiej odpowiedzialności nie jest zabronione przez bezwzględnie obowiązujące przepisy prawa.
Powyższe wyłączenia nie naruszają uprawnień wynikających z bezwzględnie obowiązujących przepisów prawa.
Żadne z postanowień nie wyłącza odpowiedzialności za szkodę wyrządzoną umyślnie lub na osobie.

9. Prawo odstąpienia od Umowy
Użytkownik będący konsumentem może odstąpić od Umowy w terminie 14 dni od dnia zawarcia, bez podania przyczyny.
Odstąpienie następuje poprzez:
- przesłanie oświadczenia e-mail na adres podany w § 1, lub
- odinstalowanie Aplikacji z urządzenia (odinstalowanie jest równoznaczne z odstąpieniem).
Usługa jest nieodpłatna, zatem odstąpienie od Umowy nie rodzi obowiązku zwrotu jakichkolwiek świadczeń.

10. Reklamacje
Reklamacje związane z działaniem Aplikacji można zgłaszać na adres e-mail Autora.
Reklamacja powinna zawierać opis problemu oraz datę jego wystąpienia.
Autor rozpatrzy reklamację w terminie 14 dni i przekaże odpowiedź na ten sam adres e-mail.

11. Przetwarzanie danych osobowych
Zasady przetwarzania danych opisuje odrębna Polityka prywatności dostępna w Aplikacji oraz pod stałym publicznym adresem URL.
Akceptacja niniejszego Regulaminu oznacza akceptację Polityki prywatności.

12. Aktualizacje i zmiany Aplikacji
Autor może udostępniać aktualizacje lub modyfikacje Aplikacji w dowolnym czasie.
Aktualizacje mogą zmieniać lub usuwać istniejące funkcje.
Autor zastrzega sobie prawo do wycofania, zmiany lub zakończenia dystrybucji aplikacji bez uprzedniego powiadomienia.

13. Zmiany Regulaminu
Regulamin może być zmieniony z ważnych przyczyn, w szczególności: zmiany przepisów prawa, dodania nowych funkcji, konieczności poprawy bezpieczeństwa.
O każdej istotnej zmianie Użytkownik zostanie poinformowany w Aplikacji co najmniej 14 dni przed wejściem zmian w życie.
Dalsze korzystanie z Aplikacji po tym terminie oznacza akceptację nowych warunków. Odmowa akceptacji skutkuje rozwiązaniem Umowy i koniecznością odinstalowania Aplikacji.

14. Szczególne zagrożenia związane z korzystaniem z usługi
Autor Aplikacji nie zidentyfikował nietypowych zagrożeń związanych z korzystaniem z Aplikacji „WSS” - poza standardowymi zagrożeniami występującymi w korzystaniu z usług świadczonych drogą elektroniczną. 
Użytkownik powinien jednak zachować ostrożność – w szczególności korzystać z aktualnego oprogramowania zabezpieczającego urządzenie (program antywirusowy, zapora firewall) oraz chronić dane uwierzytelniające do swojego konta Google. 
Autor Aplikacji przypomina, że korzystanie z sieci Internet może wiązać się z ryzykiem pozyskania danych Użytkownika przez osoby nieuprawnione poprzez np. złośliwe oprogramowanie lub ataki phishingowe.

15. Postanowienia końcowe
W sprawach nieuregulowanych Regulaminem zastosowanie mają przepisy prawa polskiego, w szczególności ustawy o świadczeniu usług drogą elektroniczną i ustawy o prawach konsumenta.
Spory wynikłe z Umowy będą rozstrzygane przez właściwy miejscowo sąd powszechny. Konsument może także skorzystać z pozasądowych metod rozwiązywania sporów, w tym platformy ODR.
Jeżeli któreś postanowienie Regulaminu okaże się nieważne, pozostałe pozostają w mocy.
W przypadku rozbieżności pomiędzy tłumaczeniami, wiążąca jest wersja polska.

Instalując lub używając Aplikację „WSS”, potwierdzasz, że zapoznałeś/-aś się z treścią niniejszego Regulaminu i całkowicie go akceptujesz.
© 2025 **Jan Kowalski** – wszelkie prawa zastrzeżone.

****************************************************************************************************************************************************************************

Załącznik 1 – Wzór odstąpienia od Umowy

**Jan Kowalski**, **a@b.com**
(adresat)

Ja, niżej podpisany/a, niniejszym odstępuję od umowy o świadczenie usług
drogą elektroniczną dotyczącej aplikacji „WSS”.

Data instalacji aplikacji: …………………
Adres e-mail (Google Sign-In): …………………
Data odstąpienia: …………………

Imię i nazwisko użytkownika: …………………

Podpis (jeżeli formularz wysyłany w formie papierowej)
